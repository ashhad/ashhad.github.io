---
title: "Fasaana"
date: 2022-08-10
categories: Kalaam
tags: Urdu
---

Koi fasaana hota koi khwab hota  
Koi deewaana kahin betaab hota  
Hijr dhalta, shab-e-firaq hoti  
Kisi khidki par koi mehtab hota  

Khat hote, khat mein gulab hota  
Jagi aankho mein Ishq ka saraab hota  
Kisi raat pighalti hui Chandni tale  
Phir koi majnu khaana-kharaab hota  

Uska ek ek aansu sailaab hota  
Mera maatam tak be-aab hota  
Jab use khuda maan liya phir  
Kya sawal hote kya jawab hota  