---
title: "Khalish"
date: 2024-03-08
categories: Kalaam
---

03 March movie// needs edit  

Zer-e-nazar bas tera khwab palta hai  
Dil apni saada-goi par haath Malta hai 

Wo saamne ho par nazrein na mila paaye  
Muhabbat ka ibaadat ho jaana khalta hai  

Tumhara mukhatib na hona bhi manzoor hai lekin  
Yun nazrein Mila kar bekhabar dikhna khalta hai  

Meri khamoshi cheekhti kyun nahi tumhare zehen mein  
Mera dahakta hua dil is uljhan mein aur zyada jalta hai  

Bhoolne ko to tumhari kayi baatein bhool gaya main  
Bas ek tera gham-e-tarq-e-talluqaat nahi talta hai  

Har tarah se jod kar dekh liya hai maine  
Teri firaq mein dil dhaale nahi dhalta hai   

Apne lehje mein narmi laun Kahan se main  
Sahraa mein faqat kateela ped he phalta hai  