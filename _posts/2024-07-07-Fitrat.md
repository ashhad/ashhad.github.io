---
title: "Fitrat"
date: 2022-01-08
categories: Kalaam
tags: Urdu
---

Ishq ki inteha hai bezaar rehna  
Husn ka noor hai bezaar rehna  

Ajab rang-o-tilism hai is duniya ki baaton mein  
Ho sake to khwabon mein bhi bedaar rehna  

Har jaam par saaqi pooch uthe hai  
Kaisa tha nargis mein sarshar rehna  

Humne seekha teri tesha-giir aankho se  
Har barq-e-bala ke liye tayyar rehna  
 
Kisi se raghbat mein, kisi se furqat mein  
Gham-khwar rehna, gham-ghusar rehna  